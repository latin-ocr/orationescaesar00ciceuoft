M. TULLI CICERONIS
PRO Q. LIGARIO ORATIO.

*φφ-

Exordium (ἐξ 1-23. Q. Tubero has accused Q. Ligarius of having
been in Africa .· C. Pansa llas admitled it. T lte defendant
pleads guilty, and l have to appcal, Caesar, to your clemency.

1 1, Novum crimen, C. Caesar, et ante h'unc diem non
auditum propinquus meus ad te, Q. Tubero, detulit, Q..
Ligarium in Africa fuisse, idque C. Pansa, praestanti vir
ingenio, fretus fortasse familiaritate ea, quae est ei tecum,
ausus est confiteri. Itaque, quo me vertam, nescio.
Paratus enirn veneram, curn tu id neque per te scires
neque audire aliunde potuisses, ut ignoratione tua ad
hominis miseri salutem abuterer. Sed quoniam diligentia
inimici investigatum est, quod latebat, confitendum est, ut
opinor, praesertim cum meus necessarius Pansa fecerit, ut
id integTum iam non esset, omissaque controversia omnis
oratio ad misericordiam tuam conferenda est, qua plurimi
sunt conservati, curn a te non liberationem culpae, sed

2 errati veniam impetravissent. Habes igitur, Tubero, quod
est accusatori maxime optandum, confitentem reum, sed
tamen hoc confitentem, se in ea parte fuisse qua te, qua
virum omni laude dignum, patrem tuum. Itaque prius

